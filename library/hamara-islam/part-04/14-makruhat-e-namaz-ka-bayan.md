---
title: سبق ۱۴ — مکروہات نماز کا بیان
author: خلیل ملت مفتی خلیل احمد قادری برکاتی
---

## وہ کیا کیا چیزیں ہیں جن سے نماز مکروئہ تحریمی ہوتی ہے؟
**جواب:**(۱)کپڑے یا داڑھی یا بدن سے کھیلنا (۲) کپڑا سمیٹنا مثلاً سجدہ میں جاتے وقت آگے یا پیچھے سے دامن اٹھا لینا یا پاجامہ کے پائنچوں کو اٹھالینا (۳)کپڑا لنکانا مثلاً سر یا مونڈھوں پر اس طرح ڈالنا کہ دونوں کنارے لٹکتے ہوں یا کرتے وغیرہ کی آستین میں ہاتھ نہ ڈالے بلکہ پیٹھ کی طرف پھینک دی اور اگر چادر وغیرہ کا ایک کنارہ دوسرے مونڈے پر ڈال دیا اور دوسرا لٹک رہا ہے تو حرج نہیں۔ (۴)کوئی آستین آدھی کلائی سے زیادہ چڑھی ہوئی رکھنا (۵)پاخانہ پیشاب کی شدید حاجت یا غلبہ ریاح کے وقت نماز پڑھنا (۶)بالوں کا جوڑا باندھے ہوئے نماز پڑھنا (۷)کنکریاں ہٹنا، ہاں اگر سنت کے مطابق سجدہ نہ ہوتا ہو تو ایک بار کی اجازت ہے۔ (۸)انگلیاں چٹکانا (۹)انگلیوں کی قینچی باندھنا یعنی ایک ہاتھ کی انگلیاں دوسرے ہاتھ کی انگلیوں میں ڈالنا (۱۰) کمر پر ہاتھ رکھنا (۱۱) ادھر ادھر منہ پھیر کر دیکھنا (۱۲)نگاہ آسمان کی طرف اٹھانا (۱۳)تشہد یا سجدوں کے درمیان کتے کی طرح بیٹھنا یعنی گھٹنوں کو سینے سے لگا کر دونوں ہاتھوں کو زمین پر رکھ کر سر ین کے بل بیٹھنا (۱۴)مرد کا سجھدہ میں کلائیوں کو بچھانا (۱۵)کسی شخص کے منہ کے سامنے نماز پڑھنا (۱۶)کپڑے میں اس طرح لپٹ جانا کہ ہاتھ بھی باہر نہ ہو (۱۷)پگڑی اس طرح باندھنا کہ بیچ سر پر نہ ہو یعنی سر کھلا رہے (۱۸)ناک اور منہ کو چھپانا (۱۹) بے ضرورت کھنکار نکالنا(۲۰) بالقصد جماہی لینا (۲۱)جس کپڑے پر جاندار کی تصویر ہو، اسے پہن کر نماز پڑھنا (۲۲)ایسی جگہ نماز پڑھنا کہ نمازی کے سر پر یا سامنے دائیں بائیں یا پس پشت تصویر ہو، ہاں اگر تصرے کسی پہاڑ، دریا وغیرہ کی ہو تو کچھ حرج نہیں۔ (۲۳)کسی واجب کو ترک کرنا مثلاً رکوع میں پیٹھ سیدھی نہ کرنا اور قومہ اور جلسہ میں سیدھے ہونے سے پہلے سجدہ کو چلاجانا (۲۴) قیام کے علاوہ اور کسی موقع پر قرآن مجید پڑھنا (۲۵)رکوع میں قرات ختم کرنا (۲۶)امام سے پہلے مقتدی کا رکوع و سجود میں جانا یا اس سے پہلے سراٹھانا (۲۷)صرف پاجامہ یا تہ بند پہن کر نماز پڑھنا جبکہ کرتا یا چار درموجود ہے اور اگر دوسرا کپڑا نہیں تو معافی ہے۔ (۲۸)امام کو کسی آنے والے کی خاطر نماز کو طول دینا جبکہ اسے پہچانتا ہو اور اس کی خاطر مد نظر ہو اور اگر نماز پر اس کی اعانت کے لیے بقدرایک دو تسبیح کے طول دیا تو کراہت نہیں (۲۹)جلدی میں صف کے پیچھے ہی سے اللہ اکبر کہہ کہ صف میںداخل ہونا (۳۰)غصب...

یاد رکھنا چاہیے کہ ہر وہ نماز جو کراہت تحریمی کے داتھ اودا کی جائے اس کا اعادہ یعنی دوبارہ پڑھنا واجب ہوتا ہے۔ 

## وہ کیا کیا چیزیں ہیں جن سے نماز مکرئوہ تنزیہی ہوتی ہے؟
**جواب:**(۱) سجدہ یار کوع میں بلاضرورت تین تسبیح سے کم کہنا، ہاں اگر مقتدی تین تسبیحیں نہ کہنے پایا تھا کہ امام نے سر اٹھایا لیا تو امام کا ساتھ دے۔ (۲) کام کاج کے میلے کچیلے کپڑوں سے نماز پڑھنا جبکہ اس کے پاس اور کپڑے ہوں (۳) سستی سے ننگے سر نماز پڑھنا اور خشوع و خضوع کے لیے سر برہنہ پڑھی تو مستحب ہے مگر بہتر یہ ہے کہ تنہائی میںایسا کرے تاکہ ناواقف مسلمان اسے اس حالت میں نہ دیکھیں اور یہ خود ریا سے محفوظ رہے۔ (۴)پیشانی سے خاک وغیرہ چھڑانا، ہاں اگر تکلیف دہ ہونا یا خیال بٹتا ہو تو حرج نہیںاور نماز کے بعد چھڑا دینا چاہیے، تاکہ ریا نہ رہے۔ (۵)نماز میں انگلیوں پر آیتوں یا تسبیحات وغیرہ کو گننا، نماز فرض ہو خواہ نفل (۶)ہاتھ یا سر کے اشارے سے سلام کا جواب دینا (۷)انگڑائی لینا (۸)بالقصد کھانسنا یا کھنکار نا (۹)منفرد کو صف میں کھڑا ہونا (۱۰)مقتدی کو صف کے پیچھے تنہا کھڑا ہونا جبکہ صف میں جگہ موجود ہو ورنہ حرج نہیں(۱۱)فرض کی ایک رکعت میں کسی آیت یا سورت کو بار بار پڑھنا (۱۲)سجدے کو جاتے وقت گھٹنے سے پہلے ہاتھ رکھنا اور اٹھتے وقت ہاتھ سے پہلے گھٹنے اٹھانااور اگر عذر ہو تو معافی ہے۔ (۱۳)رکوع میں سر کو پشت سے اونچا یا نیچا کرنا (۱۴)ثناء ، تعوذ، تسمیہ اور آمین زور سے کہنا (۱۵)اذکار نماز کو ان کی جگہ سے ہٹا کر پڑھنا (۱۶) بغیر عذر دیوارر وغیرہ پر ٹیک لگانا (۱۷)رکوع میں گھٹنوں پر ہاتھ نہ رکھنا (۱۸)سجدوں میں زمین پر ہاتھ نہ رکھنا (۱۹)آستین بچھا کر سجدہ کرنا ، ہاں اگر گرمی سے بچنے کے لیے ایسا کیا تو حرج نہیں (۲۰)امام مقتدی کو آیت رحمت پر سوال کرنا اور آیت عذاب پر پناہ مانگنا اور منفرد نفل پڑھنے والے کے لیے جائز ہے۔ (۲۱)دائیں بائیں جھومنا اور ترواخ یعنی کبھی ایک پائوں پر زور دیا کبھی دوسرے پر ، یہ سنت ہے (۲۲)اٹھتے وقت آگے پیچھے پائوں اٹھانا (۲۳)نماز میں آنکھیں بند رکھنا مگر جب کھلی رہنے میں خشوع و خضوع نہ ہوتا ہو تو بند کرنے میں حرج نہیں، بلکہ بہتر ہے (۲۴)سجدہ وغیرہ میں انگلیوں کو قبلہ سے پھیر دینا (۲۵)امام کو تنہا دروں یا محراب میں کھڑا ہونا اور اگر باہر کھڑا ہو اور سجدہ محراب میں کیا یا اس کے ساتھ کچھ مقتدی بھی محراب کے اندر ہوں مسجد ہی تنگ ہو تو کوئی کراہت نہیں (۲۶)پہلی جماعت کے امام کو محراب یعنی وسط مسجد چھوڑ کر دوسری جگہ...

## مسجد کی چھت پر نماز پڑھ سکتے ہیںیا نہیں؟
**جواب:** مسجد کی چھت پر نماز پڑھنا بلکہ اس پر چڑھنا مکروہہ ہے۔ یونہی گرمی کی وجہ سے مسجد کی چھت پر جماعت کرنا مکرئوہ ہے ۔ ہاںاگر مسجد میں تنگی ہو اور نمازیوں کی کثرت تو چھت پر نماز پڑھ سکتے ہیں جیسا کہ بڑے شہروں میں تنگی کی وجہ سے چھت پر بھی جماعت ہوتی ہے اور مسجدمیں توہوتی ہی ہے۔ 

## پاجامہ ٹخنوں سے نیچے ہو تو نماز کا کیا حکم ہے؟
**جواب:** اس طرح نماز ادا کرنا مکروہ ہے اور نماز کے علاوہ بھی کپڑا اتنا نیچا کرنا کہ زمین سے لگنے لگے۔ سخت ممنوع ہے۔ حدیث میں فرمایا کہ ٹخنوں سے نیچے تہبند (پاجامہ وغیرہ) کا جو حصہ ہے وہ آگ میں ہے۔ ایک حدیث میں ہے کہ جو شخص اترانے کے طور پر کپڑا گھسیٹے گا (جیسا کہ عموماً لوگ پینٹ یا پاجامہ استعمال کرتے ہیں اور اسے داخل فیشن سمجھتے ہیں) اس کی طرف اللہ تعالیٰ نظر رحمت نہیں فرمائے گا۔ 

## ارکانِ نماز امام سے پہلے ادا کرنے والا کس سز کا مستحق ہے؟
**جواب:** حدیث شریف میں ہے کہ جو شخص امام سے پہلے (رکوع یا سجدے وغیرہ میں) اپنا سراٹھاتا اور جھکاتا ہے اس کی پیشانی کے بال شیطان کے ہاتھ میں ہیں اور ایک حدیث میں ہے کہ حضور فرماتے ہیں کیا جو شخص امام سے پہلے سر اٹھاتا ہے وہ اس سے نہیں ڈرتا کہ اللہ تعالیٰ اس کا سر گدھے کا سر کر دے ۔ والعیاذ باللہ! 

## نماز توڑنے کی اجازت کن کن صورتوں میں ہے؟
**جواب:** سانپ وغیر کے مارنے کے لیے جبکہ ایذاء کا صحیح اندیشہ ہو یا بھاگے ہوئے جانور کو پکڑنے کے لیے یا بکریوں پر بھڑئیے کے حملہ کرنے کے خوف سے یا جبکہ اپنے یا پرائے ایک درم کے نقصان کا خوف ہو مثلاً چور اچکا کوئی چیز لے بھاگا تو ان صورتوں میں نماز توڑ دینا جائز ہے ، اور پیشاب پاخانہ وغیرہ معلوم ہوا کپڑے یا بدن پر اتنی نجاست لگی دیکھی جو نماز میں معاف ہے مثلاً نجاست غلیظہ ایک درم سے کم ، تو نماز توڑ دینا مستحب ہے بشرطیکہ جماعت اور وقت فوت نہ ہو، ہاں پاخانہ پیشاب کی حالت شدید معلوم ہو تو جماعت کے فو ت ہو جانے کا بھی خیال نہ کیا جائے گا البتہ وقت فوت ہونے کا لحاظ ہوگا۔ اور اگر کوئی مصیبت زدہ فریاد کر رہا ہو یا کوئی ڈوب رہا ہو۔ یا آگ سے جل جائیگا یا اندھا راہگیر کنوئیں میں گر ا چاہتا ہے تو ان صورتوں میں نماز توڑنا واجب ہے جبکہ یہ اس کے بچانے اور مدد کرنے پر قادر ہو۔ 

## ماں باپ کے بلانے پر نماز توڑنا جائز ہے یا نہیں؟
**جواب:** ماں باپ، دادا ، دادی وغیرہ کے محض بلانے سے نماز قطع کرنا جائز نہیں البتہ ان کا پکارنا بھی اگر کسی مصیبت کی وجہ سے سے ہو جیسے اوپر مذکور ہوا تو توڑ دے۔ یہ حکم فرض نماز کا ہے اور اگر نفل نماز ادا کر رہا ہے اور ان کو معلوم بھی ہو کہ نماز پڑھتا ہے تو ان کے معمولی پکارنے سے نماز نہ توڑے اور اگر اس نماز کا پڑھنا انھیں معلوم نہ ہو اور پکارا تو توڑ دے اور جواب دے۔