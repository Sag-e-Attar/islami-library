---
title: سبق ۲۳ — اچھی اچھی دعائیں
author: خلیل ملت مفتی خلیل احمد قادری برکاتی
---

## وضو کی دعائیں

### ۱۔ کلی کرتے وقت:
> اللھم اعنی علٰی ذکرک و شکرک وحسن عبادتک

**ترجمہ:** اے اللہ تو میری مدد کر، میں تیرا ذکر و شکر کروں اور تیری اچھی عبادت کروں۔ 

### ۲۔ ناک میں پانی ڈالتے وقت:
> اللھم ارحنی رائحۃ الجنۃ و لا ترحنی راحۃ النار

**ترجمہ:** اے اللہ تو مجھ کو جنت کی خوشبو سونگھا اور جہنم کی بو سے بچا۔

### ۳۔ منہ دھوتے وقت:
> اللھم بیض وجھی یوم تبیض وجوہٌ وتسود وجوہٌ

**ترجمہ:** اے اللہ تو میرا منہ اجالا کر جس دن کچھ منہ سفید ہوں گے اور کچھ سیاہ۔

### ۴۔ داہنا ہاتھ دھوتے وقت:
> اللھم اعطنی کتابی بیمینی وحاسبنی حسابایسرا

**ترجمہ:** اے اللہ تو میرا نامۂ اعمال داہنے ہاتھ میں دینا اور مجھ سے آسان حساب کرنا۔ 

### ۵۔ بایاں ہاتھ دھوتے وقت:
> اللھم لا تعطنی کتابی بشمالی ولا من ورآ ئِ ظھری

**ترجمہ:** اے اللہ تو میرا نامۂ اعمال نہ بائیں ہاتھ میں دے اور نہ پیٹھ کے پیچھے سے۔

### ۶۔ سر کا مسح کرتے وقت:
> اللھم اظلنی تحت عرشک یوم لاظل الا ظل عرشک

**ترجمہ:** اے اللہ تو مجھے اپنے عرش کے سایہ میں رکھ جس دن تیرے عرش کے سایہ کے سوا کہیں سایہ نہ ہوگا۔  

### ۷۔ کانوں کا مسح کرتے وقت:
> اللھم اجعلنی من الذین یستمعون القول فیتبعون احسنۃ

**ترجمہ:** اے اللہ تو مجھے ان لوگوں میں کر دے جو بات سنتے ہیں اور اچھی بات پر عمل کرتے ہیں۔ 

### ۸۔ گردن کا مسح کرتے وقت:
> اللھم اعتق رقبتی من النار

**ترجمہ:** اے اللہ تو میری گردن آگ سے آزاد کر دے۔ 

### ۹۔ داہنا قدم دھوتے وقت:
> اللھم ثبت قدمی علی الصراط یوم تزل الاقدام

**ترجمہ:** اے اللہ میرا قدم پل صراط پر ثابت رکھ جس دن اس پر قدم پھسلیں گے۔ 

### ۱۰۔ بایاں پائوں دھوتے وقت:
> اللھم اجعل ذنبی مغفورا و سعیی مشکورا و تجارتی لن تبور

**ترجمہ:** اے اللہ میرے گناہ بخش دے اور میری کوشش بار آور کر میری تجارت ہلاک نہ ہو۔ 

### ۱۱۔ وضو سے فارغ ہوتے ہی:
> اللھم اجعلنی من المتطھرین

**ترجمہ:** اے اللہ تو مجھے توبہ کرنے والوں اور پاک لوگوں میں کر دے۔ 

## دیگر دعائیں

### ۱۱۲۔ کھڑے ہو کر اور آسمان کی طرف منہ کرکے:
> سبحٰنک اللھم وبحمدک اشھد ان لا اٰلہ الا انت استغفرک و اتوب الیک

**ترجمہ:** تو پاک ہے اے اللہ ! اور میں تیری حمد کرتا ہوں ، میں گواہی دیتا ہوں کہ تیرے سوا کوئی معبود نہیں، تجھ سے معافی چاہتا اور تیری طرف توبہ کرتا ہوں۔